<!-- @license http://www.gnu.org/copyleft/gpl.html GNU GPL version 3 or later -->
<!-- @copyright For copyright information on Mahara, please see the README file distributed with this software. -->
<h3>ePortfolio-järjestelmän käyttöehdot</h3>

<p>Käyttäjä sitoutuu noudattamaan tämän järjestelmän käyttöehtoja kirjautumalla
    sisään järjestelmään.</p>

<ol>
    <li><p>Järjestelmää saa käyttää vain opiskelutarkoituksessa osana Helsingin
        kaupungin opetusviraston toisen asteen opiskelua. Käyttäjä ei saa
        käyttää järjestelmää esimerkiksi opetuksen ulkopuoliseen harrasteryhmien
        toimintaan tai kaupalliseen toimintaan.</p></li>
    <li><p>Käyttäjä on itse vastuussa järjestelmään tuomansa materiaalin
        tekijänoikeuksien mukaisesta käytöstä. Järjestelmään ei saa tuoda
        materiaalia, johon käyttäjälle ei ole tekijänoikeuksia tai
        käyttöoikeuksia. Tällaista materiaalia voivat olla esimerkiksi
        musiikkikappaleet ja musiikkivideot, televisio-ohjelmat ja elokuvat,
        skannatut kirjojen sivut, kuvat ja lehtijutut. Varmistu aina ennen kuin
        lataat muiden tekemää materiaalia järjestelmään, että sinulla on lupa
        käyttää sitä. Käyttäjä on vastuussa kaikesta järjestelmän kautta
        jakamastaan tai julkaisemastaan materiaalista ja siitä, että tällöin on
        noudatettu tekijänoikeuksia.</p></li>
    <li><p>Järjestelmään ei saa tuoda laitonta, sopimatonta tai tekijänoikeuksia
        loukkaavaa materiaalia tai linkkejä. Palvelun tarjoaja pyytää käyttäjiä
        raportoimaan mahdollisesta sopimattomasta tai laittomasta materiaalista,
        jolloin materiaali voidaan poistaa ja käyttöehtoja rikkoneen käyttäjän
        tunnus järjestelmässä jäädyttää tai käyttöoikeus evätä.</p></li>
    <li><p>Järjestelmää käyttäessä tulee noudattaa oman oppilaitoksen
        järjestyssääntöjä ja Suomen lakia. Häiritsevä käytös, kiusaaminen,
        joukkopostin tai mainosten lähettäminen, spämmäys,  virusten tai
        haittaohjelmien levittäminen, sekä kaupittelu, uhkapelaaminen ja
        rahaliikenne ovat  järjestelmässä ehdottomasti kielletty.</p></li>
    <li><p>Käyttäjän tulee säilyttää saamansa käyttäjätunnus ja salasana
        huolellisesti. Käyttäjä vastaa käyttäjätunnuksellaan ja salasanallaan
        tapahtuvasta järjestelmän käytöstä.</p></li>
    <li><p>Käyttäjän tulee itse huolehtia oman aineistonsa varmuuskopioinnista.
        Suositeltavaa on, että käyttäjällä on aina ajantasainen varmuuskopio
        omista tiedostoistaan esimerkiksi muistitikulla tai pilvipalveluissa.
        Palveluntarjoaja ei vastaa vikatilanteessa mahdollisesti tuhoutuneista
        sisällöistä.</p></li>
    <li><p>Käyttäjän nimi, käyttäjätunnus, oppilaitos ja opetusryhmä ovat tietoja,
        jotka näkyvät muille kirjautuneille käyttäjille.</p></li>
    <li><p>Käyttäjä ei saa missään tilanteessa tuoda järjestelmään seuraavia
        tietoja: henkilötunnus, terveydentilaan liittyvät tiedot, pankkitiedot,
        salasanat, pin-koodit tai muita näitä tietoja vastaavia tai salassa
        pidettäviä tietoja. Järjestelmään ei saa tuoda toisen yksityisyyttä
        loukkaavia tietoja.</p></li>
    <li><p>Ylläpitohenkilökunnalle ja pääkäyttäjille voidaan tarvittaessa sallia
        esimerkiksi vikatilanteista, materiaalin laillisuutta tai
        tekijänoikeutta tarkasteltaessa tai järjestelmän
        kehittämistoimenpiteisiin liittyen pääsy käyttäjän järjestelmään tuomiin
        tuotoksiin ja tiedostoihin.</p></li>
    <li><p>Käyttäjän toiminnasta voidaan kerätä järjestelmässä automaattisesti
        tietoa, jota käytetään oppimisanalytiikkaan ja tilastointitarkoituksiin.
        Jotta ePortfolio-järjestelmää voi käyttää, tulee käyttäjän selaimen
        sallia evästeiden käytön.</p></li>
</ol>

<p>Järjestelmän käyttö voidaan evätä käyttöehtojen rikkomuksesta.</p>
<p>Järjestelmä on toteutettu Mahara –nimisen avoimen lähdekoodin sovelluksen
    pohjalta. Järjestelmän käyttö- ja ylläpitopalveluista ja näihin liittyvästä
    tietoturvasta vastaa Mediamaisteri Group
    (<a href="http://mediamaister.com/">http://mediamaisteri.com/</a>).</p>
<p><i>(1.10.2014)</i></p>